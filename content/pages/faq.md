# Časté dotazy (a odpovědi)

## Sháníte materiál na šití roušek?
Hledejte na mapě modré body. Můžete je i filtrovat vpravo dole. Přečtěte si, co kdo nabízí.
Někdo zdarma, někdo za peníze a zkontaktujte se nejlépe e-mailem.

## Nabízíte materiál?

Přidejte do mapy modrý bod (kategorie „nabízím materiál“), napište zhruba co nabízíte,
zda zdarma nebo placené a uveďte na sebe email. Když nabídka přestane platit, tak prosím bod zrušte.
Nebo nám pošlete zprávu na [damerousky@gmail.com](mailto:damerousky@gmail.com) a my bod zrušíme.

## Šijete roušky a nestíháte distribuci? – Distribuční místo

Když šijete, je zbytečné furt odbíhat, mailovat a řešit komu co kam předat. Najděte si v okolí
Distribuční místo (můžou to být třeba lékárny nebo jiné otevřené obchody), kde můžete roušky
zanechat. Distribuční místa jsou ty oranžové ikony. Můžete se si je vyfiltrovat vpravo dole.

## Potřebujete upravit nebo smazat vaše údaje?
Pokud nestíháte dále šít (jste zavaleni nabídkami), je nejlepší místo hned zrušit. Pošlete nám
zprávu na [damerousky@gmail.com](mailto:damerousky@gmail.com) a my bod zrušíme nebo dočasně skryjeme, než se opět uvolníte.

Chcete upravit údaje? E-mail na vás nebo podmínky? Pokud jste si vaše místo vložili sami,
můžete si po přihlášení vše upravit. Některá místa jsme vložili za vás my, pak nám pošlete
zprávu na [damerousky@gmail.com](mailto:damerousky@gmail.com) a my vše upravíme anebo převedeme místo po váš účet.

## Jak správně zacházet s rouškou?

Tohle bylo už popsáno na mnoha místech, tak jen odkážeme. Zdůrazněme ale jednu věc, při předání se zeptejte, zda výrobce roušky nakonec vyvařil (sterilizoval, zničil případné choroboplodné zárodky, které se do ní mohli - třeba od něj - dostat), pokud ne, měli byste to raději udělat přes nasazením sami.

* [Jak mám používat roušku?](https://www.rouskyvsem.cz/) (rouskyvsem.cz)
* [Jak nasadit, používat, sundat a zlikvidovat ústní roušku](http://www.szu.cz/tema/prevence/jak-nasadit-pouzivat-sundat-a-zlikvidovat-ustni-rousku) (szu.cz)
* [Jak bezpečně zacházet s rouškou](https://blog.mall.cz/lifestyle/rousky-zjistete-k-cemu-slouzi-a-jak-je-spravne-pouzivat-1274.html) (mall.cz)

## Jak můžu pomoci?
* Nejvíc je třeba šití, šití a zase šití. Pokud nešijete, možná máte známé, které šijí
 a nevědí o tomto webu, nasměrujte je sem.
* Možná máte doma šicí stroj, který nepoužíváte, ale ve správných rukou zastane několik
 ručních šičů, půjčte ho.
* Možná sídlíte v dobré lokalitě (centrum se spoustou lidí), založte distribuční místo.
* Nebo jste schopni roušky rozvážet (důchodci a osoby zavřené doma vám budou vděčni),
 zeptejte se na [sousedskapomoc.cz](https://sousedskapomoc.cz) nebo v nějakém distribučním
  centru.
* Máte další tip na pomoc? Napište ho nám na [damerousky@gmail.com](mailto:damerousky@gmail.com).

## Existují lokální komunity?

Víme o několika komunitách šíčů (resp. šiček), které spolupracují a podporují se.

* [Komunita v Brně](https://sijemerousky.cz/)
* [Komunita v Ostravě](https://sites.google.com/cooltourova.cz/rouskajecool/?authuser=0)
* [Vietnamská komunita](https://www.facebook.com/groups/2979634648759989/)
* [Česko šije roušky (obecná debatní komunita na FB)](https://www.facebook.com/groups/641038750030418/)
* [Šijeme roušky (další obecná)](https://www.facebook.com/groups/241815687000985/)
* [vůrci šijí roušku (komunita kreativců)](https://www.facebook.com/groups/665021814266346/)

Víte o dalších?

## Kdo za webem stojí?

Web vznikl ve spolupráci expertních dobrovolníků z komunity [Česko.Digital](https://cesko.digital/).
 Starají se o něj Ria, Honza, Lucy a Martin a běží i díky podpoře [Mapotic.com](https://www.mapotic.com/),
  která zdarma propůjčila své nástroje a podporu svých techniků. Pokud nám chcete napsat, můžete na [damerousky@gmail.com](mailto:damerousky@gmail.com).

## Další podstránky

* [O nás (pravidla, uživatelská data)](/o-nas)