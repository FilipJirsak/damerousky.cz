# Časté dotazy (a odpovědi)
## Sháníte materiál na šití roušek? Najděte ty, kteří ho nabízejí.

Hledejte na mapě modré body. Můžete je i filtrovat vpravo dole. Přečtěte si, co kdo nabízí. Někdo zdarma, někdo za peníze a zkontaktujte se nejlépe e-mailem. 
Využijte i stránky, které pomáhají s dopravou - kurýři vám ušetří čas a minimalizují riziko.

## Nabízíte materiál? Najděte ty, kterým chybí.

Přidejte do mapy ([návod zde)](/vytvorit-misto) modrý bod (kategorie „nabízím materiál“), napište jaké látky nabízíte, zda zdarma nebo si materiál chcete nechat zaplatit, a uveďte na sebe e-mail.

Jakmile nabídka materiálu přestane platit, bod zrušte, předejdete tím dalším dotazům. Pokud by vám místo zrušit nešlo, pošlete nám zprávu na [damerousky@gmail.com](mailto:damerousky@gmail.com) a my bod zrušíme.

## Šijete roušky a nestíháte distribuci? Využijte distribuční místa.

Neztrácejte čas distribucí. Předáváním roušek můžete pověřit člena rodiny nebo kamarádku či kamaráda, obrátit se můžete i na dopravní služby, například
**Česká pošta** umožňuje [rozesílání roušek zdarma](https://www.ceskaposta.cz/-/ceska-posta-zdarma-prepravuje-rousky).

Najděte si v okolí **Distribuční místo** - mohou to být třeba lékárny nebo jiné otevřené obchody či radnice či lokální [rouškovník](/places?attr22575=d721&fcat=13331), kde můžete roušky zanechat. Distribuční místa najde pod oranžovými ikonami s obrázkem budovy. Na mapě si je vyfiltrujete kliknutím na ikonu vpravo dole. Roušky můžete donést i na sběrná místa.

## Potřebujete upravit nebo smazat svoje údaje?

Pokud **nestíháte šít** (jste zavaleni poptávkami), nastavte si v profilu červenou barvu, případně můžete místo hned zrušit. Pokud vám stav nejde změnit nebo bod
zrušit, pošlete nám zprávu na [damerousky@gmail.com](mailto:damerousky@gmail.com) a my bod zrušíme nebo dočasně skryjeme, než se opět uvolníte.

Chcete **upravit údaje**? Jiný e-mail nebo změnit podmínky? Pokud jste místo založili sami, po přihlášení můžete vše upravit. Některá místa jsme vložili za vás my – pokud je to ten případ, pak nám pošlete zprávu na [damerousky@gmail.com](mailto:damerousky@gmail.com) a my vše upravíme anebo převedeme místo pod váš účet.

## Jak správně zacházet s rouškou?

Na internetu najdete spoustu skvělých návodů, níže na ně najdete odkazy. 

Jedna věc je ale zásadní – **při předání se zeptejte, zda výrobce roušky na závěr vyvařil** (tedy sterilizoval, to znamená zničil případné choroboplodné zárodky, které se do roušky mohly - třeba od něj - dostat). Pokud roušky nejsou sterilizované a předávané v uzavřeném igelitovém sáčku, vysterilizujte je před nasazením sami.
Na jakou teplotu roušku prát nebo vyvařit v hrnci, jak dlouho žehlit a kde roušku skladovat se dozvíte
[tady](https://www.irozhlas.cz/zivotni-styl/spolecnost/domaci-rousky-ochranne-prostredky-koronavirus-v-cesku-hygienicke-zasady_2003181744_onz) nebo [tady](https://www.smocr.cz/cs/novinky/a/jak-se-starat-o-doma-vyrobenou-rousku).

* [Jak mám používat roušku?](https://www.rouskyvsem.cz/) (rouskyvsem.cz)
* [Jak nasadit, používat, sundat a zlikvidovat ústní roušku?](http://www.szu.cz/tema/prevence/jak-nasadit-pouzivat-sundat-a-zlikvidovat-ustni-rousku) (SZU.cz)
* [Jak bezpečně zacházet s rouškou?](https://blog.mall.cz/lifestyle/rousky-zjistete-k-cemu-slouzi-a-jak-je-spravne-pouzivat-1274.html) (Mall.cz)

## Jak můžu pomoci, když nešiju?

Přečtěte si [tyto rady a tipy](nesiju).

## Existují lokální komunity?

Víme o několika komunitách šiček a šičů, které spolupracují a podporují se.

* [Česko šije roušky](https://www.facebook.com/groups/641038750030418/) (obecná debatní komunita na Facebooku)
* [Šijeme roušky](https://www.facebook.com/groups/241815687000985/) (další obecná na Facebooku)
* [Tvůrci šijí roušku](https://www.facebook.com/groups/665021814266346/) (komunita kreativců, Facebook)
* [Vietnamská komunita](https://www.facebook.com/groups/2979634648759989/) (Facebook)
* [Komunita v Brně](https://sijemerousky.cz/)
* [Komunita v Ostravě](https://sites.google.com/cooltourova.cz/rouskajecool/?authuser=0)
* [Ostrava šije roušky](https://www.facebook.com/groups/234391091070001/) (Facebook)
* [Praha šije roušky](https://www.facebook.com/praha.sije.rousky/) (Facebook)
* [Praha 12 šije roušky)](https://praha12sijerousky.cz/) (Facebook)
* [Sedmička šije roušky Praha](https://www.facebook.com/groups/813077809171905/) (Facebook)
* [Šijeme roušky - Liberecký kraj](https://www.facebook.com/groups/2743026849066008/) (Facebook)
* [Berounka šije roušky](https://www.facebook.com/groups/1252174921647639/) (Facebook)
* [HRADEC KRÁLOVÉ šije roušky](https://www.facebook.com/groups/218204206037259/) (Facebook)
* [Roušky pro Černošice](https://www.facebook.com/groups/162900701405269/) (Facebook)
* [Roušky pro Vinoř](https://www.facebook.com/groups/625376081616935/)

Víte o dalších? Napište nám na [damerousky@gmail.com](mailto:damerousky@gmail.com).

## Máte potíže se šicím strojem?

Než zavoláte opraváři, podívejte se na [několik návodů](https://www.raj-siti.cz/reseni-problemu), třeba vám pomohou potíže vyřešit.

## Nedokázali jste potíž vyřešit sami?

V mapě klikněte na jasně žlutou ikonku s francouzským klíčem a šroubovákem. Je úplně vpravo. Ukáží se vám místa, kde šicí stroje opravují.

![Žlutá ikona filtru míst, kde se opravují šicí stroje](/obrazky/opravy.png)

## Můžete opravit rozbitý šicí stroj?

Zadejte své místo do mapy podle návodu [jak přidat nové místo](/vytvorit-misto). Není to nic složitého :-)

Pokud budete mít potíže, napište nám na [damerousky@gmail.com](mailto:damerousky@gmail.com).

Dáváme přednost těm, kteří opravují jen za cenu materiálu.


## Jak mám roušku získat?

Do políčka vpravo nahoře nad mapou zadejte svou adresu nebo město a stiskněte enter.

Dole pak vyberte zelenou ikonu pro zobrazení míst, které mají roušky ušité a k dispozici.

![Snímek obrazovky s ovládáním mapy](/obrazky/jak-ziskat.webp)

Také se můžete domluvit se žlutým místem a donést materiál. Některá místa využívají objednávkový formulář, jiná e-mail, další telefon.

Roušky také můžete získat na některém z distribučních míst - oranžová ikona s budovou. Roušky vydá distribuční (výdejní) místo, nebo se může někde v blízkosti nacházet [rouškovník](/places?attr22575=d721&fcat=13331).

Místa snadno vyfiltrujete kliknutím na příslušnou ikonu vpravo dole na mapě.

## Proč roušku nosit?

Chráníte své okolí a tím zpětně i sebe.

Podle výzkumů i doma vyrobené roušky mohou mít až 80% účinnost. Především pomáhají bránit šíření z infikovaných osob. Onemocnění COVID-19 navíc může probíhat bez příznaků, sami tedy nevíte, zda nejste nakaženi a nešíříte virus dál. 

Pokud roušky budeme nosit všichni, můžeme tím šíření viru značně omezit.

Návod jak ušít vlastní roušku a pravidla jejího používání najdete pod odkazem [Jak vyrobit roušku a jak se o ni starat?](/vyroba-a-pece), také na [www.rouskyvsem.cz](https://www.rouskyvsem.cz) nebo [https://rouskyprovsechny.cz/beta](https://rouskyprovsechny.cz/beta).

Na Slovensku vznikl analogický projekt [Dajme ruška](https://www.mapotic.com/ruska-pre-slovensko).

## Kdo za webem stojí?

Web vznikl ve spolupráci expertních dobrovolníků z komunity [Česko.Digital](https://cesko.digital). Starají se o něj Ria, Honza, Lucy a Martin a noví pomocníci přicházejí každý den. Celý projekt běží i díky podpoře [Mapotic.com](https://mapotic.com), která zdarma propůjčila své nástroje a podporu svých techniků. Pokud nám chcete napsat, můžete na [damerousky@gmail.com (mailto:damerousky@gmail.com).

