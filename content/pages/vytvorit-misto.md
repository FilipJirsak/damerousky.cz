# Jak vytvořit nové místo
**Šijete** roušky? **Nabízíte** látku? Můžete roušky **distribuovat** dál?

Můžete **opravit šicí stroj**? Nebo jste dokonce **velkokapacitní výrobna roušek** či **poskytovatel materiálu**?

→ Přidejte se na mapu #DámeRoušky. Je to jednoduché. Návod najdete níže.

Jste **instituce**, **záchranáři** nebo **domov důchodců** a potřebujete roušky? 
 
→ Skrze **pin s červeným vykřičníkem** můžete dát vědět, kolik roušek u vás aktuálně chybí.
Cílem je mít přehled o tom, jaká je aktuální potřeba a kde. **Založte své místo, nebo nás kontaktujte na [damerousky@gmail.com](mailto:damerousky@gmail.com)**.

## Jak založit nové místo
1. Vpravo nahoře klikněte červené tlačítko **Přidat místo** (Add a place).
1. Zadejte **název města** a pokud se rozbalí seznam obcí, vyberte tu svoji.
1. Svoje místo **pojmenujte** – zadejte název firmy nebo svoje jméno.
1. Obrázek nahrávat nemusíte.
1. V **Kategorii** (Category) níže vyberte tu správnou variantu. **TIP**: Pokud šijete, stav místa můžete kdykoliv změnit podle
 aktuální situace – podívejte se na ikony „semaforu“ pod návodem.
1. Do pole **Popis** (Description) zadejte popis.Připište také, zda roušky vyvařujete. Příklad: *Jiřina, šiju 10 denně,
 nevyvařuji.* nebo *Ráda pošlu už nastříhané látky. Napište mi rozměry.* **TIP**: Pokud šijete roušky, můžete vložit i odkaz na
 svůj objednávkový formulář. Jak na to se dozvíte níže.
1. Napište přesnou adresu, včetně čísla popisného a vchodu.
1. Přidejte kontakt - doporučujeme vložit e-mail.
1. Vyberte, zda roušky, materiál nebo opravu nabízíte **zdarma**, nebo chcete **zaplatit**. Pokud chcete zaplatit, uveďte v popisu
 orientační cenu za jednu roušku.
1. Uložte červeným **Přidat místo** (Add a place).
1. Pak vás stránka vyzve k **registraci** (zdarma, e-mailem nebo přes Facebook). Registrujte se, abyste mohli později vaše místo
 upravit (hodí se, když nestíháte šít nebo potřebujete materiál) nebo smazat.

## Pokud šijete, u svého profilu si můžete nastavit „semafor“:

* zelená = Mám roušky, ozvěte se.
* žlutá = Chybí mi materiál, doneste prosím!
* červená = Pracuju a nestíhám. Prosím nepište, počkejte.

![snímek části obrazovky s filtry](/obrazky/semafor.png "Použití filtrů jako semaforu.")

## Jak na tabulku objednávek

Objednávky spravujte, jak budete chtít, třeba e-mailem. Nám se osvědčilo použít objednávkovou tabulku. Lidé se do ní mohou sami
zapisovat. A vy můžete reagovat, označovat, co už je hotové, případně termín. Pokud ji použijete, nezapomeňte odkaz na ni uvést
do popisu vašeho místa. 

Na [tomto odkazu](https://docs.google.com/spreadsheets/d/1w6YsVZd8Xq7XFZ6a11Xe2Tyk1199KwZUCfrZaCpDdN8/edit#gid=0) najdete
objednávkovou tabulku.

Ještě dříve, než do ní začnete psát, vytvořte si vlastní kopii dokumentu. Klikněte na *Soubor* a vyberte *Vytvořit kopii*.
Takto vytvořený formulář můžete začít používat. **Odkaz** na ten svůj objednávkový formulář pak dejte
**do popisku vašeho místa**. Nezapomeňte se pak na do formuláře pravidelně dívat :-)

## Nedaří se změnit stav vašeho místa?

Kontaktuje správce webu na [damerousky@gmail.com](mailto:damerousky@gmail.com).

## Zakládáte distribuční místo?

Podívejte se, zda ve vašem okolí už nějaká distribuční místa neexistují (začaly je zakládat třeba radnice a městské úřady)
a zvažte, zda nespojit síly.

Distribučním místem může být lékárna nebo i krabice u vchodu do supermarketu či na pumpě po dohodě s majiteli. Lidé k vám budou
nosit hotové roušky a vy je budete distribuovat dál. Je proto důležité **zadat přesnou adresu**. Napište také, zda už nějaké
**roušky na místě máte** a rozdáváte, nebo teprve **sbíráte**.

## Něco na webu nefunguje?

Pokud máte potíže, podívejte se nejdříve na [často kladené otázky](/faq).

Pokud tam řešení nenajdete, kontaktuje správce webu na [damerousky@gmail.com](mailto:damerousky@gmail.com).